#### ICTU

Bij ICTU wordt tijdens de voorfase van softwarerealisatieprojecten (zie ook [M14: Projecten splitsen in een voorbereidings- en realisatiefase](#projecten-splitsen-in-een-voorbereidings-en-realisatiefase-m14-)) het voldoen aan de kwaliteitsnormen met behulp van reviews gecontroleerd. Tijdens de realisatiefase van softwarerealisatieprojecten wordt het voldoen aan de kwaliteitsnormen diverse malen per uur gemeten met behulp van een geautomatiseerd kwaliteitssysteem. ICTU gebruikt hiervoor HQ (Holistic Software Quality Reporting), of de opvolger van HQ; Quality-time. Het project kijkt dagelijks of er afwijkingen van de normen zijn en onderneemt actie indien nodig. Ook de kwaliteitsmanager signaleert afwijkingen en meldt deze bij het project. De ICTU-specifieke invulling van de kwaliteitsnormen is te vinden in het helpmenu van de geautomatiseerde kwaliteitsrapportages van ICTU.
