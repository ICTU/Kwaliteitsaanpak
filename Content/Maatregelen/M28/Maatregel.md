## $M28$

#include "Content/Maatregelen/M28/Definitie.md"

Deze self-assessment geeft inzicht in de huidige status van het project en kan aanleiding geven tot het nemen van maatregelen binnen het project.

De projectleider identificeert de belangrijkste verschillen tussen Kwaliteitsaanpak en werkwijze in het project en rapporteert hierover aan ICTU. In overleg tussen projectleider en ICTU wordt besloten of het verschil tijdelijk of permanent wordt geaccepteerd. In het geval van tijdelijke acceptatie stelt de projectleider een verbeteractie op. Merk op dat de verbeteractie ook kan bestaan uit het opstellen van een verbetervoorstel voor de Kwaliteitsaanpak.

Voor de belangrijkste verschillen beschrijft de projectleider:

* het geconstateerde verschil,
* reden voor het verschil,
* in geval van acceptatie; waarom het verschil geaccepteerd wordt,
* in geval van verbeteractie; planning om het verschil weg te werken.

De projectleider is verantwoordelijk voor het doen van de self-assessment, die in de regel door de software delivery manager wordt uitgevoerd. De kwaliteitsmanager reviewt de self-assessment, of de software delivery manager en kwaliteitsmanager voeren de self-assessment samen uit.

De self-assessment is een intern product, maar kan gedeeld worden met opdrachtgevende organisatie en andere betrokken partijen. Voor het uitvoeren en vastleggen van de self-assessment stelt ICTU een [self-assessment formulier]($BASE_URL$/$VERSIE$/ICTU-Kwaliteitsaanpak-Checklist.xlsx) beschikbaar.

### Rationale

Net als bij technische producten is het periodiek meten van de kwaliteit van belang om in controle te blijven. Aangezien veel maatregelen uit de Kwaliteitsaanpak zich niet geautomatiseerd laten meten, is menselijke inbreng nodig.

Omdat implementatie van maatregelen in een project tijd kost is de self-assessment gericht op het in kaart brengen van de belangrijkste verschillen tussen de Kwaliteitsaanpak en de in het project toegepaste werkwijze, maar niet op het uitputtend inventariseren van alle verschillen.
