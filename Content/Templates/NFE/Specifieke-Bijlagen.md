## WCAG2.2 succescriteria

Onderstaande tabel bevat de WCAG2.2 succescriteria. Per succescriterium is aangegeven of Axe-core, en zo ja met welke regels, het criterium geautomatiseerd kan controleren.

Merk op dat de [Axe-core regels die als "experimenteel" zijn gemarkeerd](https://github.com/dequelabs/axe-core/blob/develop/doc/rule-descriptions.md#experimental-rules) niet standaard door Axe-core worden getest. Zie de [Axe-core API-documentatie](https://www.deque.com/axe/core-documentation/api-documentation/#options-parameter) voor instructies hoe dit aan te passen.

#include "Content/Templates/NFE/WCAG-Tabel-Gegenereerd.md"

## BIO- en SSD-maatregelen

De overheid is gebonden aan kaderstelling op het gebied van informatiebeveiliging, zoals de Baseline Informatiebeveiliging Overheid (BIO). Handvatten zoals Secure Software Development (SSD) van het Centrum Informatiebeveiliging en Privacybescherming dienen als leidraad voor het veilig ontwikkelen van software die het voldoen aan de BIO ondersteunt. De BIO is een toepassing van de NEN-ISO/IEC 27001 en de NEN-ISO/IEC 27002 op het domein van de Nederlandse overheid. Voor de Rijksoverheid zijn in die toepassing het Voorschrift Informatiebeveiliging Rijksdienst 2007 (VIR 2007) en het Besluit Voorschrift Informatiebeveiliging Rijksdienst Bijzondere Informatie 2025 (VIRBI 2025) verwerkt.

Onderstaande maatregelen zijn een samenvatting van de maatregelen uit BIO en SSD ten aanzien van software en/of de infrastructurele componenten waar de software gebruik van maakt.

| Nr.  | Maatregel | 
| :--- | :-------- |
| 1    | Applicaties zijn gebaseerd op een formele, met de beheerorganisatie afgestemde standaard stack. Dit maakt integrale beveiliging mogelijk en beperkt het risico op nieuwe en onbekende zwakheden door het gebruik van onbekende componenten of services | 
| 2    | De architectuur van een (web)applicatie is gebaseerd op een gelaagde structuur door de presentatielaag, de applicatielaag en de gegevens te scheiden. Hierdoor kunnen de lagen beschermd worden binnen de netwerkzones | 
| 3    | (Web)applicaties stellen de identiteit van externe gebruikers vast op basis van een mechanisme voor identificatie en authenticatie, waarbij de authenticatiegegevens in een geconsolideerde authenticatievoorziening worden beheerd | 
| 4    | (Web)applicaties stellen de identiteit van interne gebruikers vast op basis van een mechanisme voor identificatie en authenticatie, waarbij de authenticatie- en autorisatiegegevens in een geconsolideerde authenticatie- en autorisatievoorziening worden beheerd | 
| 5    | Inrichting van de autorisaties van gebruikers (inclusief beheerders) binnen een (web)applicatie. Autorisaties kunnen worden toegewezen aan organisatorische functies en scheiding van niet te verenigen autorisaties is mogelijk | 
| 5a   | In de applicatie zijn de autorisaties op een beheersbare wijze geordend. De applicatie maakt daartoe gebruik van autorisatiegroepen |  
| 5b   | Op basis van taken, verantwoordelijkheden en bevoegdheden zijn de niet te verenigen taken en autorisaties geïdentificeerd |  
| 5c   | Verantwoordelijkheden voor beheer en wijziging van gegevens en bijbehorende informatiesysteemfuncties moeten eenduidig toegewezen zijn aan één specifieke (beheerders)rol | 
| 5d   | Er is een scheiding tussen beheertaken en overige gebruikstaken. Beheerswerkzaamheden worden alleen uitgevoerd wanneer ingelogd als beheerder, normale gebruikstaken alleen wanneer ingelogd als gebruiker | 
| 6    | Applicaties hebben een beheerinterface dat gescheiden is van de standaard gebruikersinterface. Deze scheiding komt zowel in de operationele interfaces (dat wil zeggen de deployment van de onderdelen) als in de autorisaties die toegang geven tot de interfaces tot uitdrukking. Het uiterlijk van de beheerinterface onderscheidt zich eveneens van de gebruikersinterface | 
| 7    | Activiteiten van gebruikers, uitzonderingen en informatiebeveiligingsgebeurtenissen behoren te worden vastgelegd in audit-logbestanden. Deze logbestanden behoren gedurende een overeengekomen periode te worden bewaard | Mogelijk maken van toekomstig onderzoek en toegangscontrole | 
| 8    | Applicaties normaliseren de invoer, valideren de invoer op syntax en semantiek en normaliseren uitvoer waar dit toepasbaar is. Normaliseren en valideren van de invoer beschermt een applicatie tegen manipulatie (cross-site scripting, cross-site request forgery SQL-injectie, buffer overflow, et cetera). Normaliseren van uitvoer beschermt de ontvanger tegen manipulatie. | 
| 9    | Wanneer de invoervalidatie faalt, stopt de verwerking van de betreffende invoer in zijn geheel en hervat de applicatie zijn normale functies alsof de invoer nooit ontvangen was. Het falen wordt wel gelogd. Doel is onbeschikbaarheid van de applicatie voorkomen en tegelijkertijd analyse van de opgetreden situatie mogelijk maken | 
| 10   | Applicaties maken gebruik van statisch geconfigureerde queries en/of commando’s, waarbij parameters/variabelen zodanig worden ingevoegd dat zij de beoogde werking niet kunnen beïnvloeden. Voor databases is dit bekend als een ‘prepared query’. Voor commando’s is een constructie gekozen die interpretatie van een parameter/variabele door een commando interpreter/shell uitsluit. Mocht het niet mogelijk zijn hieraan te voldoen, dan wordt de waarde van elke parameter/variabele voor gebruik zodanig behandeld dat dezelfde zekerheid wordt verkregen. Te allen tijde wordt voorkomen dat vrije toegang tot het commando- of query-interface gegeven wordt. Dit geldt zowel voor waarden die door een gebruiker (in)direct worden aangeleverd, als voor waarden uit configuraties of databases | 
| 11   | Een (web)applicatie is voorzien van Concurrent Session Control, die slechts één sessie per gebruiker toestaat, tenzij onderbouwd is dat meer noodzakelijk is | 
| 12   | Een applicatie heeft een instelbare maximale sessieduur en een maximale duur van inactiviteit. Na deze periode wordt een sessie automatisch afgesloten, alsof de gebruiker zelf de sessie beëindigd heeft | 
| 13   | De maximale sessieduur en maximale inactiviteit zijn door (of namens) de opdrachtgevende organisatie in te stellen. De instelbare waarden zijn per default begrenst op 10 uur (sessieduur) en 15 minuten (inactiviteit). Alleen op expliciet aangeven van de opdrachtgevende organisatie kan hiervan worden afgeweken | 
| 14   | Applicaties maken gebruik van gangbare protocollen en cryptografische technieken, versleutelen informatie volgens de maatregelenselectie in het IB-plan en borgen de onweerlegbaarheid van daartoe aangewezen transacties via cryptografische technieken. De gebruikte cryptografische algoritmen voor versleuteling zijn als open standaard gedocumenteerd en zijn door onafhankelijke betrouwbare deskundigen getoetst. De cryptografische beveiligingsvoorzieningen en componenten voldoen aan algemeen gangbare beveiligingscriteria (zoals FIPS 140-2 en waar mogelijk NBV) | 
| 15   | (Web)applicaties voorkomen de mogelijkheid van dynamische file includes. Indien gebruik gemaakt wordt van een applicatieserver sluit de serverconfiguratie file includes uit. Mocht het niet mogelijk zijn aan hieraan te voldoen, dan wordt voor de includes gebruik gemaakt van een vertrouwde locatie en een expliciete whitelist voor de files | 
| 16   | Applicaties hebben geen run-time afhankelijkheid van externe codebronnen | 
| 17   | Applicaties zijn gemaakt met de op het moment van uitleveren meest recente en/of door de leverancier (lees in het geval van open source: de community) aanbevolen versies van externe bibliotheken, raamwerken of andersoortige bouwblokken. Applicaties gebruiken alleen externe bibliotheken, raamwerken of andersoortige bouwblokken waarvoor de leverancier beveiligingsupdates uitbrengt. Applicaties ondersteunen alleen besturingssystemen of browsers waarvoor de leverancier beveiligingsupdates uitbrengt | 
| 18   | Een applicatie vangt interne fouten (excepties) af op hoofdniveau, zonder ongecontroleerd te falen (crash). Afgevangen fouten worden vastgelegd (log) en aan gebruikers wordt een melding getoond die geen inhoudelijke details bevat. Een betekenisloze referentie (code) van de fout ten behoeve van communicatie over de fout mag wel getoond worden | 
| 19   | Een applicatie heeft een uniforme en veilige wijze van applicatie-logging. De logging bevat geen inloggegevens (credentials) of vertrouwelijke gegevens over personen. Referenties (bv identifiers) zijn wel toegestaan. De logging zorgt voor traceerbaarheid van gebeurtenissen en activiteiten in relatie tot ten minste personen, systemen, applicaties en tijd | 
| 20   | Een applicatie beperkt de gebruikte protocollen, parameters (headers) en functionaliteit tot wat nodig is. Hieronder vallen ook HTTP-headers en HTTP-methoden (liefst niet meer dan GET en POST) | 
| 20a  | De webserver stuurt bij een antwoord aan een gebruiker alleen die informatie in de HTTP-headers mee die van belang is voor het functioneren van HTTP | 
| 20b  | De webapplicatie toont alleen noodzakelijke informatie in HTTP-headers die van belang is voor het functioneren van HTTP | 
| 20c  | De webserver gebruikt alleen de HTTP-functionaliteiten die nodig zijn voor het functioneren van de webapplicatie | 
| 21   | De aan de gebruiker aangeboden scripts / code bevat geen commentaar om misbruik van het commentaar te voorkomen | 
| 22   | De aan de gebruiker getoonde informatie bevat geen directory listings om misbruik van de directory listing te voorkomen |
| 23   | Wanneer toegang tot (de inhoud van) het filesysteem nodig is, gebeurt dit altijd onder expliciete autorisatie en controle door de applicatie |
| 24   | In de (web)applicatieomgeving zijn signaleringsfuncties (registratie en detectie) actief en efficiënt, effectief en beveiligd ingericht |
