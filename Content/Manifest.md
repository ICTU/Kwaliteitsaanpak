## Manifest

ICTU werkt aan een betere digitale overheid. Met deze kwaliteitsaanpak willen we er aan bijdragen het niveau van software-ontwikkeling bij de Nederlandse overheid naar een hoger plan te brengen. In ons werk zijn we de volgende uitgangspunten gaan waarderen:

- **Het belang van de burger staat voorop.**
  Omdat burgers en ambtenaren die diensten verlenen aan burgers, de belangrijkste afnemers van ons werk zijn.
- **We delen wat we goed kunnen en gebruiken wat anderen beter doen.**
  Omdat wij hiermee sneller tot goede oplossingen komen.
- **Op zoek naar de juiste oplossing is het experiment soms de kortste weg.**
  Omdat wij open staan voor bruikbare en effectieve oplossingen die kunnen afwijken van standaardmethodes.
- **Wij geloven in agile werken bij de overheid.**
  Omdat wij graag samen met de opdrachtgever werken aan passende oplossingen.
- **Wij geven inzicht in de kwaliteit van ons werk.**
  Omdat wij geloven dat openheid leidt tot een goede samenwerking en een beter resultaat.

De 'Kwaliteitsaanpak ICTU Software Realisatie' bouwt verder op deze uitgangspunten. Zie ook de bijlage [Hoe de kwaliteitsaanpak het manifest ondersteunt](#hoe-de-kwaliteitsaanpak-het-manifest-ondersteunt).
