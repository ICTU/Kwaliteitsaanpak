### M07: Continuous delivery pipeline

Er is een geautomatiseerde continuous delivery pipeline die aantoonbaar correct werkt en ten minste de volgende activiteiten uitvoert:

- bouw van de software,
- unit tests,
- regressietests,
- kwaliteitscontroles,
- performancetests (*),
- beveiligingstests (*),
- toegankelijkheidstests,
- installatie van de software,
- oplevering van het totale product, dus inclusief alle deliverables, in de vorm zoals bruikbaar voor en afgesproken met de opdrachtgever.

(*) Idealiter voert de geautomatiseerde continuous delivery pipeline ook performance- en beveiligingstests uit. Vanwege de doorlooptijden van tests (met name van duurtesten) en licenties van testtools is dat niet altijd haalbaar. In dat geval vinden de performance tests en beveiligingstests periodiek en zo vaak mogelijk plaats, bij voorkeur dagelijks.

Niet alle testen en controles kunnen altijd geautomatiseerd worden uitgevoerd. Denk aan kwaliteitscontroles op architectuurbeslissingen of het testen van toegankelijkheidseisen. Waar mogelijk wordt wel een groot mogelijk deel van de testen en controles geautomatiseerd en als onderdeel van de pipeline uitgevoerd.

De projectenorganisatie voorziet in mensen en hulpmiddelen, zodat projecten deze pipeline kunnen toepassen. Projecten zijn verantwoordelijk voor de correcte werking van de pipeline.

#### Rationale

Software incrementeel opleveren (zie [M05: Iteratief en incrementeel ontwikkelproces](#iteratief-en-incrementeel-ontwikkelproces-m05-)) vereist dat de software frequent gebouwd, getest en opgeleverd kan worden. Om dit efficiÃ«nt en foutvrij te doen, dient het proces van bouwen, testen en opleveren geautomatiseerd te zijn; een continuous delivery pipeline faciliteert dit.
