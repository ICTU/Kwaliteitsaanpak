## M02: Het project voldoet continu aan de kwaliteitsnormen

#include "Content/Maatregelen/M02/Definitie.md"

Bij ICTU wordt tijdens de voorfase van softwarerealisatieprojecten (zie ook {{M14}}) het voldoen aan de kwaliteitsnormen met behulp van reviews gecontroleerd. Tijdens de realisatiefase van projecten wordt het voldoen aan de kwaliteitsnormen diverse malen per uur gemeten door het 'Kwaliteitssysteem', genaamd Quality Time (de nieuwe versie) en HQ (de oude versie). Het projectteam kijkt dagelijks of er afwijkingen van de normen zijn en onderneemt actie indien nodig. Ook de kwaliteitsmanager signaleert afwijkingen en meldt deze bij het team. De ICTU-specifieke invulling van de kwaliteitsnormen is te vinden in het helpmenu van de geautomatiseerde kwaliteitsrapportages van ICTU.

De kwaliteitscontrole van documenten gebeurt op basis van reviews. De auteur van een document zorgt met de software delivery manager dat de juiste reviewers benoemd zijn; hiertoe behoort in ieder geval de kwaliteitsmanager. De auteur van het document zorgt voor een correct versiebeheer van het document. Bij reviews door externe reviewers, van buiten het project, koppelt de auteur expliciet terug hoe het ontvangen reviewcommentaar is verwerkt in de volgende versie van het document.

Indien de kwaliteitsdoelstellingen langdurig of niet tijdig worden behaald, heeft de kwaliteitsmanager de volgende escalatielijn:

1. De kwaliteitsmanager bespreekt de situatie met de software delivery manager.
2. Indien 1. niet tot resultaat leidt, escaleert de kwaliteitsmanager de situatie naar de ICTU-projectleider.

De kwaliteitsnormen voor producten zijn in deze versie van de kwaliteitsaanpak niet opgenomen.

Zie ook {{M08}}.

### Rationale

Het zo snel mogelijk en continu voldoen aan de kwaliteitsnormen beperkt toekomstige hersteltijd. Het dwingt tevens een structurele kwaliteitscontrole af.
