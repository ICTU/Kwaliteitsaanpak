### Periodiek projectoverleg (M10)

De projectverantwoordelijke organiseert een periodiek projectoverleg. Dit overleg vindt wekelijks plaats en duurt niet langer dan een uur.

Vereiste aanwezigen zijn de projectverantwoordelijke, een vertegenwoordiger uit elk van de realiserende teams en de kwaliteitsmanager van het project. Andere aanwezigen kunnen zijn: de projectarchitect en de product owner.

De agenda voor dit overleg bestaat ten minste uit de volgende onderwerpen:

- mededelingen - pro-actief informeren over voor het project relevante ontwikkelingen,
- actie- en besluitenlijst,
- personele zaken - bespreking van samenwerking binnen het team, in- en uitstroom, op- en afschalen,
- planning en voortgang - bespreking van voortgang ten opzichte van voorspelling en daaraan gerelateerde afwijkingen en knelpunten, leidend tot acties,
- kwaliteit en architectuur - bespreking van kwaliteit (bijvoorbeeld naar aanleiding van de self-assessment), architectuur (voor borging van inhoudelijke koers), eventuele afwijkingen en benodigde acties,
- risico's en aandachtspunten.

#### Rationale

Het doel van het periodiek projectoverleg is alle directe betrokkenen, breder dan de realiserende teams, op hetzelfde informatieniveau te brengen en te houden. Directe betrokkenen zijn alle medewerkers die geen onderdeel uitmaken van de realiserende teams, maar wel verantwoordelijkheid dragen voor het projectsucces.
