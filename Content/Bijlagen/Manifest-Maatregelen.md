## Hoe de Kwaliteitsaanpak het manifest ondersteunt

### Het belang van de burger staat voorop

De $KWALITEITSAANPAK$ helpt opdrachtgevers van maatwerksoftware het belang van burgers en ambtenaren, die diensten aan burgers verlenen, voorop te zetten door:

* voordat het project echt gaat bouwen goed na te denken over de mogelijke oplossingen en de kwaliteitseigenschappen die voor burgers en gebruikers van belang zijn; denk aan gebruikskwaliteit, beveiliging, privacy, performance en toegankelijkheid ({{M14}});
* bij de inzet van medewerkers kwaliteit boven andere aspecten, zoals beschikbaarheid, prijs en doorlooptijd te laten gaan ({{M21}}).

### We delen wat we goed kunnen en gebruiken wat anderen beter doen

We delen wat we goed kunnen door:

* geleerde lessen te verwerken in deze Kwaliteitsaanpak ({{M11}}), die te delen tussen projecten en te publiceren via [https://www.ictu.nl/kwaliteitsaanpak](https://www.ictu.nl/kwaliteitsaanpak) ({{M12}});
* de tools die we ontwikkelen ter ondersteuning van softwareontwikkelprojecten zoveel mogelijk als open source beschikbaar te stellen ({{M15}}).

We gebruiken wat anderen beter doen door:

* open source tools te gebruiken ({{M15}});
* bewezen tools te kiezen ({{M16}}) en beschikbaar te stellen aan projecten ({{M17}}) in een digitale werkomgeving ({{M19}}) en het gebruik ervan te ondersteunen ({{M18}});
* ons werk periodiek op informatiebeveiliging te laten controleren ({{M26}});
* door bij de inzet van medewerkers kwaliteit boven andere aspecten, zoals beschikbaarheid, prijs en doorlooptijd, te laten gaan ({{M21}}).

### Op zoek naar de juiste oplossing is het experiment soms de kortste weg

De Kwaliteitsaanpak is het kader voor de projecten, maar daarbinnen is ruimte om uit te proberen en te leren. We delen de lessen geleerd in projecten via de Kwaliteitsaanpak zelf ({{M11}})

### Wij geloven in agile werken bij de overheid

Door agile te werken ({{M05}}) kunnen wij:

* duurzame kwaliteit leveren ({{M06}}, {{M02}} en {{M28}});
* frequent waarde leveren ({{M07}});
* technische schuld beheersen ({{M08}}).

### Wij geven inzicht in de kwaliteit van ons werk

Deze Kwaliteitsaanpak helpt inzicht te geven aan opdrachtgevers in de kwaliteit van het werk door:

* documenten te maken samen met de opdrachtgever en andere belanghebbenden en die documenten ook vroegtijdig te laten reviewen ([$M01$](#m01));
* continu de kwaliteit van het werk te meten en opdrachtgevers hierover te rapporteren ({{M02}}).
