## M08: Technische schuld

#include "Content/Maatregelen/M08/Beschrijving.md"

De kwaliteitsmanager maakt de technische schuld inzichtelijk met behulp van een geautomatiseerd kwaliteitssysteem. Technische schuld die niet geautomatiseerd kan worden gemeten legt de kwaliteitsmanager handmatig vast.

ICTU gebruikt HQ (Holistic Software Quality Reporting) of de opvolger van HQ; Quality-time, om bestaande technische schuld inzichtelijk te maken en de planning van het aflossen van de schuld vast te leggen, voor zover het technische schuld betreft van kwaliteitseigenschappen die HQ of Quality-time kunnen meten. Technische schuld die niet geautomatiseerd kan worden gemeten legt de kwaliteitsmanager vast als issues in Jira.

HQ en Quality-time zijn door ICTU ontwikkelde, open source, geautomatiseerde kwaliteitssystemen.

ICTU-projecten reserveren per sprint tijd die het ontwikkelteam kan besteden aan het oplossen van technische schuld.

### Rationale

De aanwezigheid van technische schuld heeft nadelige invloed op de kwaliteit van de eindproducten. Anderzijds is het ontstaan van technische schuld gedurende een project vaak onvermijdelijk. Het is daarnaast ook mogelijk dat een deel van de technische schuld bij aanvang van het project al bestond en mogelijk niet wordt opgelost. In alle gevallen is het verstandig om te weten welke technische schuld bestaat. Om te voorkomen dat technische schuld niet wordt opgelost en uitsluitend toeneemt, is het zaak om het verminderen van technische schuld planmatig aan te pakken.
