### Projecten en projectfasen expliciet afsluiten (M27)

Afsluiting van een projectfase gebeurt expliciet en gecontroleerd: alle producten, zoals documentatie, broncode, referentiedata en credentials, die in de af te sluiten fase nodig waren of zijn opgeleverd, worden gearchiveerd. Indien er geen volgende fase is voorzien of die nog een lange of onbekende tijd op zich zal laten wachten, dienen alle producten van de werkstations van de projectmedewerkers verwijderd te worden.

#### Rationale

Archiveren faciliteert het eventueel herstarten of overdragen van het project op een later tijdstip. Verwijderen neemt een onnodig risico op inbreuk op vertrouwelijkheid weg en vrijwaart projectmedewerkers en de projectenorganisatie van verdenking en aansprakelijkheid wanneer een incident optreedt.
