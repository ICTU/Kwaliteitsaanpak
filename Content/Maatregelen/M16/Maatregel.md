## M16: Het project gebruikt tools voor vastgestelde taken

#include "Content/Maatregelen/M16/Definitie.md"

Onder het ondersteunen van "agile werken" vallen het opvoeren van eisen, het opvoeren van logische testgevallen, het koppelen van logische testgevallen aan eisen, het bijhouden van een werkvoorraad, het plannen van iteraties en het toewijzen van eisen aan iteraties. De 'eisen' worden, conform Scrumterminologie, geregistreerd als epics en/of user stories, de werkvoorraad als backlog en de iteraties als sprints.

ICTU adviseert en ondersteunt hiervoor de volgende tools:

1. Agile werken: Jira,
2. Continuous delivery pipeline: Jenkins, GitLab CI en Azure DevOps (voorheen Team Foundation Server),
3. Kwaliteit van broncode: SonarQube,
4. Versiebeheer: GitLab en Azure DevOps,
5. Release: Release Manager,
6. Testrapportages: Reporting (ontwikkeld met behulp van Business Intelligence Reporting Tool, BIRT),
7. Kwaliteitsrapportages: HQ en Quality-time,
8. Kwetsbaarheden in configuratie: OpenVAS (Vulnerability Assessment System),
9. Kwetsbaarheden in externe software: OWASP Dependency Checker,
10. Kwetsbaarheden in software: Checkmarx en OWASP (Open Web Application Security Project) ZAP (Zed Attack Proxy),
11. Toegankelijkheid: Axe.

### Rationale

Projecten hebben een redelijke vrijheid bij het kiezen en gebruiken van tools, maar voor een aantal taken is het gebruik verplicht gesteld. Deze tools zijn nodig voor een efficiÃ«nte uitvoering van de Kwaliteitsaanpak. Uniform gebruik van deze tools maakt het mogelijk koppeling tussen die tools voor alle projecten te standaardiseren; daarnaast bevordert het de uitwisselbaarheid van medewerkers en neemt het risico op het gebruik van onvolwassen tools af. Tot slot is het gebruik in een aantal gevallen, ten behoeve van informatiebeveiliging bij de overheid, verplicht.
