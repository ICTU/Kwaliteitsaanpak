## $M33$

#include "Content/Maatregelen/M33/Definitie.md"

Deze gezamenlijke self-assessment geeft inzicht in de huidige status van de Kwaliteitsaanpak en kan aanleiding geven tot het nemen van maatregelen om de Kwaliteitsaanpak en de ondersteuning daarvan door ICTU te verbeteren.

ICTU nodigt de lopende projecten jaarlijks uit om deel te nemen aan de gezamelijke self-assessment. Deelname door projecten is vrijwillig. Voor het doen van de self-assessment stelt ICTU een ondersteunend formulier beschikbaar.

De projecten identificeren aan de hand van het formulier de belangrijkste verschillen tussen Kwaliteitsaanpak en werkwijze in het project en rapporteren hierover aan ICTU.

ICTU voegt de self-assessments van de deelnemende projecten samen en maakt een analyse van de resultaten. De analyse gaat in op:

* Opvallende overeenkomsten en verschillen tussen projecten,
* Opvallende overeenkomsten en verschillen met eerdere gezamenlijke self-assessments,
* Opvallende maatregelen, bijvoorbeeld maatregelen die veel projecten niet of deels toepassen, en
* Gemaakte opmerkingen door de deelnemende projecten.

ICTU organiseert een bespreking van de analyse met de deelnemende projecten. Hieruit vloeiende verbeteracties voor de Kwaliteitsaanpak worden door ICTU geprioriteerd en via de backlog voor de Kwaliteitsaanpak afgehandeld. Bij grotere verbeteracties betrekt ICTU de kwaliteitsmanagers van de belanghebbende projecten.

De gezamenlijke self-assessment is een intern product en de niet-geanonimiseerde resultaten worden alleen gedeeld met de deelnemende projecten. De geanonimiseerde resultaten kunnen worden gedeeld met belanghebbenden en belangstellenden binnen en buiten ICTU.

### Rationale

Door een gezamenlijke self-assessment te doen met meerdere projecten tegelijkertijd onstaat er inzicht in de mate waarin maatregelen van de Kwaliteitsaanpak toegepast worden en zinvol zijn. Het gesprek over de uitkomsten van de gezamenlijke self-assessment levert input voor verbetering van de Kwaliteitsaanpak zelf.
