### Hoe de kwaliteitsaanpak het manifest ondersteunt

#### Het belang van de burger staat voorop

Deze kwaliteitsaanpak helpt opdrachtgevers van maatwerksoftware het belang van burgers en ambtenaren, die diensten aan burgers verlenen, voorop te zetten door:

- voordat het project echt gaat bouwen goed na te denken over de mogelijke oplossingen en de kwaliteitseigenschappen die voor met name de burger van belang zijn. Denk aan gebruikskwaliteit, beveiliging, privacy, performance en toegankelijkheid ([M14: Projecten splitsen in een voorbereidingsfase en een realisatiefase](#projecten-splitsen-in-een-voorbereidingsfase-en-een-realisatiefase-m14-));
- door bij de inzet van medewerkers kwaliteit boven andere aspecten, zoals beschikbaarheid, prijs en doorlooptijd te laten gaan ([M21: Kwaliteit van medewerkers](#kwaliteit-van-medewerkers-m21-)).

#### We delen wat we goed kunnen, en gebruiken wat anderen beter doen

We delen wat we goed kunnen door:

- geleerde lessen te verwerken in deze kwaliteitsaanpak ([M11: Beheer en onderhoud kwaliteitsaanpak en -normen](#beheer-en-onderhoud-kwaliteitsaanpak-en-normen-m11-)) en die te delen tussen projecten ([M24: Implementatie van wijzigingen aan de kwaliteitsaanpak en -normen](#implementatie-van-wijzigingen-aan-de-kwaliteitsaanpak-en-normen-m24-)) en te publiceren via [http://www.ictu.nl/kwaliteitsaanpak](http://www.ictu.nl/kwaliteitsaanpak) ([M12: Publicatie kwaliteitsaanpak en -normen](#publicatie-kwaliteitsaanpak-en-normen-m12-));
- de tools die we ontwikkelen ter ondersteuning van softwarerealisatieprojecten zoveel mogelijk als open source beschikbaar te stellen ([M15: Open source tools](#open-source-tools-m15-)).

We gebruiken wat anderen beter doen door:

- open source tools te gebruiken ([M15: Open source tools](#open-source-tools-m15-));
- bewezen tools te kiezen ([M16: Verplichte tools](#verplichte-tools-m16-)) en beschikbaar te stellen aan projecten ([M17: Snel beschikbare tools](#snel-beschikbare-tools-m17-)) in een digitale werkomgeving ([M19: Afgeschermde digitale omgeving](#afgeschermde-digitale-omgeving-m19-)) en het gebruik ervan te ondersteunen ([M18: Ondersteuning verplichte tools](#ondersteuning-verplichte-tools-m18-));
- ons werk periodiek op informatiebeveiliging te laten controleren ([M26: Periodieke beoordeling informatiebeveiliging](#periodieke-beoordeling-informatiebeveiliging-m26-));
- door bij de inzet van medewerkers kwaliteit boven andere aspecten, zoals beschikbaarheid, prijs en doorlooptijd, te laten gaan ([M21: Kwaliteit van medewerkers](#kwaliteit-van-medewerkers-m21-)).

#### Op zoek naar de juiste oplossing is het experiment soms de kortste weg

De kwaliteitsaanpak is het kader voor de projecten, maar daarbinnen is ruimte om te leren. We delen de lessen geleerd in projecten via de kwaliteitsaanpak zelf ([M11: Beheer en onderhoud kwaliteitsaanpak en -normen](#beheer-en-onderhoud-kwaliteitsaanpak-en-normen-m11-))

#### Wij geloven in agile werken bij de overheid

Door agile te werken ([M05: Iteratief en incrementeel ontwikkelproces](#iteratief-en-incrementeel-ontwikkelproces-m05-)) kunnen wij:

- duurzame kwaliteit leveren ([M06: Frequent geautomatiseerd meten](#frequent-geautomatiseerd-meten-m06-) en [M02: Continu voldoen aan kwaliteitsnormen](#continu-voldoen-aan-kwaliteitsnormen-m02-) en [M28: Self-assessment](#self-assessment-m28-));
- frequent waarde leveren ([M07: Continuous delivery pipeline](#continuous-delivery-pipeline-m07-));
- technische schuld beheersen ([M08: Technische schuld](#technische-schuld-m08-)).

#### Wij geven inzicht in de kwaliteit van ons werk

Deze kwaliteitsaanpak helpt organisaties die maatwerksoftware ontwikkelen inzicht te geven aan de opdrachtgevers in de kwaliteit van het werk door:

- een vaste verzameling documenten te maken samen met de opdrachtgever en andere belanghebbenden en die documenten ook vroegtijdig te laten reviewen ([M01: Op te leveren producten](#op-te-leveren-producten-m01-));
- continu de kwaliteit van het werk te meten en opdrachtgevers hier inzicht in te geven ([M02: Continu voldoen aan kwaliteitsnormen](#continu-voldoen-aan-kwaliteitsnormen-m02-)).
