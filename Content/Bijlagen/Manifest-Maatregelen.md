### Hoe de kwaliteitsaanpak het manifest ondersteunt

#### Het belang van de burger staat voorop

Deze kwaliteitsaanpak helpt opdrachtgevers van maatwerksoftware het belang van burgers en ambtenaren, die diensten aan burgers verlenen, voorop te zetten door:

- voordat het project echt gaat bouwen goed na te denken over de mogelijke oplossingen en de kwaliteitseigenschappen die voor met name de burger van belang zijn. Denk aan gebruikskwaliteit, beveiliging, privacy, performance en toegankelijkheid ([Maatregel 14: Projecten splitsen in een voorbereidingsfase en een realisatiefase](#maatregel-14-projecten-splitsen-in-een-voorbereidingsfase-en-een-realisatiefase));
- door bij de inzet van medewerkers kwaliteit boven andere aspecten, zoals beschikbaarheid, prijs en doorlooptijd te laten gaan ([Maatregel 21: Kwaliteit van medewerkers](#maatregel-21-kwaliteit-van-medewerkers)).

#### We delen wat we goed kunnen, en gebruiken wat anderen beter doen

We delen wat we goed kunnen door:

- geleerde lessen te verwerken in deze kwaliteitsaanpak ([Maatregel 11: Beheer en onderhoud kwaliteitsaanpak en -normen](#maatregel-11-beheer-en-onderhoud-kwaliteitsaanpak-en-normen)) en die te delen tussen projecten ([Maatregel 24: Implementatie van wijzigingen aan de kwaliteitsaanpak en -normen](#maatregel-24-implementatie-van-wijzigingen-aan-de-kwaliteitsaanpak-en-normen)) en te publiceren via [http://www.ictu.nl/kwaliteitsaanpak](http://www.ictu.nl/kwaliteitsaanpak) ([Maatregel 12: Publicatie kwaliteitsaanpak en -normen](#maatregel-12-publicatie-kwaliteitsaanpak-en-normen));
- de tools die we ontwikkelen ter ondersteuning van softwarerealisatieprojecten zoveel mogelijk als open source beschikbaar te stellen ([Maatregel 15: Open source tools](#maatregel-15-open-source-tools)).

We gebruiken wat anderen beter doen door:

- open source tools te gebruiken ([Maatregel 15: Open source tools](#maatregel-15-open-source-tools));
- bewezen tools te kiezen ([Maatregel 16: Verplichte tools](#maatregel-16-verplichte-tools)) en beschikbaar te stellen aan projecten ([Maatregel 17: Snel beschikbare tools](#maatregel-17-snel-beschikbare-tools)) in een digitale werkomgeving ([Maatregel 19: Digitale werkomgeving](#maatregel-19-digitale-werkomgeving)) en het gebruik ervan te ondersteunen ([Maatregel 18: Ondersteuning verplichte tools](#maatregel-18-ondersteuning-verplichte-tools));
- ons werk periodiek op informatiebeveiliging te laten controleren ([Maatregel 26: Periodieke beoordeling informatiebeveiliging](#maatregel-26-periodieke-beoordeling-informatiebeveiliging));
- door bij de inzet van medewerkers kwaliteit boven andere aspecten, zoals beschikbaarheid, prijs en doorlooptijd, te laten gaan ([Maatregel 21: Kwaliteit van medewerkers](#maatregel-21-kwaliteit-van-medewerkers)).

#### Op zoek naar de juiste oplossing is het experiment soms de kortste weg

De kwaliteitsaanpak is het kader voor de projecten, maar daarbinnen is ruimte om te leren. We delen de lessen geleerd in projecten via de kwaliteitsaanpak zelf ([Maatregel 11: Beheer en onderhoud kwaliteitsaanpak en -normen](#maatregel-11-beheer-en-onderhoud-kwaliteitsaanpak-en-normen))

#### Wij geloven in agile werken bij de overheid

Door agile te werken ([Maatregel 5: Iteratief en incrementeel ontwikkelproces](#maatregel-5-iteratief-en-incrementeel-ontwikkelproces)) kunnen wij:

- duurzame kwaliteit leveren ([Maatregel 6: Frequente meting](#maatregel-6-frequente-meting) en [Maatregel 2: Continu voldoen aan kwaliteitsnormen](#maatregel-2-continu-voldoen-aan-kwaliteitsnormen) en M28: Self-assessment);
- frequent waarde leveren ([Maatregel 7: Continuous delivery pipeline](#maatregel-7-continuous-delivery-pipeline));
- technische schuld beheersen ([Maatregel 8: Technische schuld](#maatregel-8-technische-schuld)).

#### Wij geven inzicht in de kwaliteit van ons werk

Deze kwaliteitsaanpak helpt organisaties die maatwerksoftware ontwikkelen inzicht te geven aan de opdrachtgevers in de kwaliteit van het werk door:

- een vaste verzameling documenten te maken samen met de opdrachtgever en andere belanghebbenden en die documenten ook vroegtijdig te laten reviewen ([Maatregel 1: Op te leveren producten](#maatregel-1-op-te-leveren-producten));
- continu de kwaliteit van het werk te meten en opdrachtgevers hier inzicht in te geven ([Maatregel 2: Continu voldoen aan kwaliteitsnormen](#maatregel-2-continu-voldoen-aan-kwaliteitsnormen)).
