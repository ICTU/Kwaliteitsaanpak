## $M26$

#include "Content/Maatregelen/M26/Definitie.md"

Software wordt minimaal bij iedere grote release of ten minste twee keer per jaar onderworpen aan een beveiligingstest door beveiligingsexperts die ICTU daarvoor inhuurt. Op basis van documentatie en architectuurstudie, crystalbox security audits (broncodescan) en penetratieaudits beoordelen deze experts of de software voldoet aan de projectspecifieke niet-functionele eisen met betrekking tot beveiliging, of bekende kwetsbaarheden (zoals bijvoorbeeld in de OWASP Top 10 genoemd) vermeden zijn en of voldoende invulling gegeven is aan de normen die vanuit BIO en SSD gelden.

ICTU zorgt ervoor dat de benodigde expertise op afroep beschikbaar gesteld kan worden aan projecten.

Opdrachtgever kan een derde partij opdracht geven beveiligingstesten uit te voeren in een daarvoor door de opdrachtgever beschikbaar gestelde omgeving. Dit kan zowel incidenteel als structureel worden ingericht. Als de opdrachtgever dit structureel inricht en als deze beveiligingstesten voldoen aan dezelfde eisen als de beveiligingstesten die in opdracht van ICTU worden uitgevoerd kunnen opdrachtgever en het project besluiten dat het project zelf geen beveiligingstesten laat uitvoeren. Afspraken hierover worden bij voorkeur al in de voorbereidingsfase gemaakt, inclusief een controle dat de opdrachtgever de benodigde contractuele mogelijkheden heeft beveiligingstesten uit te besteden. Uiteraard ontvangt ICTU in dat geval de beveiligingstestrapportages.

De beveiligingstesten vinden altijd plaats in aanvulling op de door tools uitgevoerde continue beveiligingsanalyse van de gerealiseerde software. Bevindingen uit beveiligingstesten en de continue analyse die niet direct worden opgelost, worden in Jira als issue vastgelegd op de backlog van het project.

De kwaliteitsmanager van het project bewaakt de opvolging van de kritische beveiligingsissues. De kwaliteitsmanager bewaakt tevens of de beveiligingstesten voldoende frequent plaatsvinden, bij voorkeur door Quality-time te laten waarschuwen als het tijd is voor de volgende beveiligingstest.

### Rationale

Door het inschakelen van actuele, specifieke expertise wordt de kans vergroot dat eventuele kwetsbaarheden in de gerealiseerde software tijdig herkend worden.

### Referenties

Zie ook:

* [$M05$](#m05)
* [$M16$](#m16)
