### Verplichte tools (M16)

De projectenorganisatie stelt het gebruik van tools voor de volgende taken verplicht:

1. agile werken, waaronder het opvoeren van eisen, het opvoeren van logische testgevallen, het koppelen van logische testgevallen aan eisen, het bijhouden van een werkvoorraad, het plannen van iteraties en het toewijzen van eisen aan iteraties,
2. inrichten en uitvoeren van een continuous delivery pipeline,
3. monitoren van de kwaliteit van broncode,
4. versiebeheer van op te leveren producten, waaronder broncode, configuratiebestanden en documentatie,
5. release van software,
6. maken van testrapportages,
7. maken van kwaliteitsrapportages,
8. controleren van de configuratie van de applicatie en de omgeving, waarbinnen die applicatie draait, op aanwezigheid bekende kwetsbaarheden,
9. controleren van door de applicatie gebruikte versies van externe bibliotheken, raamwerken of andersoortige bouwblokken op aanwezigheid bekende kwetsbaarheden,
10. controleren van de broncode op aanwezigheid bekende kwetsbare constructies,
11. testen op toegankelijkheid van de applicatie.

#### Rationale

Projecten hebben een redelijke vrijheid bij het kiezen en gebruiken van tools, maar voor een aantal taken is het gebruik verplicht gesteld. Deze tools zijn nodig voor een efficiÃ«nte uitvoering van de kwaliteitsaanpak. Uniform gebruik van deze tools maakt het mogelijk koppeling tussen die tools voor alle projecten te standaardiseren; daarnaast bevordert het de uitwisselbaarheid van medewerkers en neemt het risico op het gebruik van onvolwassen tools af. Tot slot is het gebruik in een aantal gevallen, ten behoeve van informatiebeveiliging bij de overheid, verplicht.
