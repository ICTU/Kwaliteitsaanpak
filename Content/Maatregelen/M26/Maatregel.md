### Periodieke beoordeling informatiebeveiliging (M26)

Projecten laten periodiek de beveiliging van de ontwikkelde software beoordelen. De code wordt zowel geautomatiseerd, als handmatig door een beveiligingsexpert onderzocht op veelvoorkomende kwetsbaarheden en op het voldoen aan voorgeschreven normen. Overheidsspecifieke beveiligingsnormen of -raamwerken, zoals de Baseline Informatiebeveiliging Rijksdienst (BIR), bieden een basis voor de beoordeling.
De projectorganisatie zorgt ervoor dat deze expertise op afroep beschikbaar gesteld kan worden aan projecten. Bevindingen uit de beveiligingstest worden vastgelegd als onderdeel van de werkvoorraad voor het ontwikkelproces (zie [M05: Iteratief en incrementeel ontwikkelproces](#iteratief-en-incrementeel-ontwikkelproces-m05-)).

#### Rationale

Door het inschakelen van actuele, specifieke expertise wordt de kans vergroot dat eventuele kwetsbaarheden in de gerealiseerde software tijdig herkend worden.
