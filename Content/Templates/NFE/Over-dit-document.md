## Over dit document

Dit document beschrijft de niet-functionele eisen aan {systeem}. Basis voor de niet-functionele eisen zijn de kwaliteitsattributen zoals gedefinieerd in de standaard NEN-ISO/IEC 25010. Deze standaard onderscheidt een "Product Quality model" en een "Quality-in-Use model". Dit document richt zich op het Product Quality model.

NEN-ISO/IEC 25010 definieert de kwaliteitseigenschappen voor een softwareproduct. Deze zijn onderverdeeld in acht hoofdeigenschappen: Functionele geschiktheid, Efficiëntie, Uitwisselbaarheid, Bruikbaarheid, Betrouwbaarheid, Beveiligbaarheid, Onderhoudbaarheid en Overdraagbaarheid.

Deze hoofdeigenschappen zijn nog te globaal en te abstract om de gewenste kenmerken van een softwareproduct hanteerbaar, realiseerbaar en testbaar te maken; een hoofdeigenschap wordt dan ook weer onderverdeeld in eigenschappen. Deze eigenschappen vormen de basis voor de structurering van de niet-functionele eisen.

De opzet, formulering en inhoud van de niet-functionele eisen voldoen aan algemeen erkende kwaliteitskenmerken: een eis gaat over één onderwerp en is toe te wijzen aan één partij. Daarnaast is de eis compleet, consistent met andere eisen, herleidbaar naar organisatie-eisen, van erkend belang voor de organisatie, actueel, ondubbelzinnig en verifieerbaar. De belangrijke niet-functionele eisen zijn identificeerbaar tot een zodanig niveau dat het mogelijk is:

1. de realisatiefase te begroten met voldoende zekerheid over de benodigde expertise, doorlooptijd en kosten, en
1. op controleerbare wijze te verwerken in software-architectuurdocument (SAD), backlog en testplannen.

In totaal zijn de volgende 31 eigenschappen onderkend:

| Hoofdeigenschap          | Eigenschap                       |
|:-------------------------|:---------------------------------|
| Functionele geschiktheid | Functionele compleetheid         |
| Functionele geschiktheid | Functionele correctheid          |
| Functionele geschiktheid | Functionele toepasbaarheid       |
| Efficiëntie              | Snelheid                         |
| Efficiëntie              | Middelenbeslag                   |
| Efficiëntie              | Capaciteit                       |
| Uitwisselbaarheid        | Beïnvloedbaarheid                |
| Uitwisselbaarheid        | Koppelbaarheid                   |
| Bruikbaarheid            | Herkenbaarheid van geschiktheid  |
| Bruikbaarheid            | Leerbaarheid                     |
| Bruikbaarheid            | Bedienbaarheid                   |
| Bruikbaarheid            | Voorkomen gebruikersfouten       |
| Bruikbaarheid            | Volmaaktheid gebruikersinterface |
| Bruikbaarheid            | Toegankelijkheid                 |
| Betrouwbaarheid          | Volwassenheid                    |
| Betrouwbaarheid          | Beschikbaarheid                  |
| Betrouwbaarheid          | Foutbestendigheid                |
| Betrouwbaarheid          | Herstelbaarheid                  |
| Beveiligbaarheid         | Vertrouwelijkheid                |
| Beveiligbaarheid         | Integriteit                      |
| Beveiligbaarheid         | Onweerlegbaarheid                |
| Beveiligbaarheid         | Verantwoording                   |
| Beveiligbaarheid         | Authenticiteit                   |
| Onderhoudbaarheid        | Modulariteit                     |
| Onderhoudbaarheid        | Herbruikbaarheid                 |
| Onderhoudbaarheid        | Analyseerbaarheid                |
| Onderhoudbaarheid        | Wijzigbaarheid                   |
| Onderhoudbaarheid        | Testbaarheid                     |
| Overdraagbaarheid        | Aanpasbaarheid                   |
| Overdraagbaarheid        | Installeerbaarheid               |
| Overdraagbaarheid        | Vervangbaarheid                  |

Dit document is als volgt tot stand gekomen:

- De volgende belanghebbenden zijn betrokken bij het opstellen van de eisen door middel van een {workshop} op {datum}: {belanghebbenden}.
- De niet-functionele eisen zijn ontleend aan bestaande documenten: zie paragraaf 2.5.
- Daarnaast zijn de kaders uit paragraaf 2.4 verwerkt.
