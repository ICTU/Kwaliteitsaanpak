## M29: ICTU zorgt dat een project verantwoord kan starten

#include "Content/Maatregelen/M29/Definitie.md"

Voordat ICTU een project verantwoord kan starten en het door de afdeling ISR ondersteund kan worden, moet aan een aantal randvoorwaarden zijn voldaan:

1. Het project ontwikkelt en/of onderhoudt maatwerksoftware volgens deze Kwaliteitsaanpak.
2. De opdrachtgever heeft kennisgenomen van en commiteert zich aan de Kwaliteitsaanpak.
3. Er is adequaat projectmanagement en -governance ingericht, zowel aan opdrachtgeverszijde als aan ICTU-zijde.
4. De omvang, de snelheid van opschaling, en de behoefte aan ondersteuning van het project is zodanig dat dit samengaat met ongestoorde dienstverlening aan de lopende projecten.
5. Er is een ICTU-projectleider verantwoordelijk voor projectuitvoering, projectresultaat en de geleverde kwaliteit.
6. De projectleider en andere projectmedewerkers met projectmanagementverantwoordelijkheid hebben kennis van en ervaring met de Kwaliteitsaanpak en het ecosysteem.
7. Het project zet een kwaliteitsmanager in met kennis van en ervaring met de Kwaliteitsaanpak en het ecosysteem.
8. Het project doorloopt voorfase en realisatiefase volgens de Kwaliteitsaanpak.
9. De dienstverlening met betrekking tot het ecosysteem is afgestemd tussen project en de afdeling ISR en is onderdeel van het aanbod van ICTU aan de opdrachtgever.

Voorafgaand aan de start van een project organiseert ICTU een "Doordacht-van-Start-sessie", waarin aandacht besteed wordt aan de bovengenoemde punten. Indien een dergelijke sessie onverhoopt niet is voorzien voor het project, vindt de toetsing op een alternatief moment plaats. In alle gevallen heeft de toets plaatsgevonden voordat de opdrachtgever een definitief projectvoorstel ontvangt.

Projectvoorstellen van ICTU voor projecten die door ISR worden ondersteund, hebben ten minste de onderstaande stappen doorlopen. Input voor een projectvoorstel bestaat niet alleen uit schriftelijke communicatie, maar ook uit gesprekken met opdrachtgever en andere belanghebbenden.

1. De verwachtingen van de opdrachtgever met betrekking tot omvang, doorlooptijd en kosten zijn ge√Ødentificeerd voordat het projectvoorstel wordt geschreven. 

2. De schattingen voor doorlooptijd en teambezetting zijn gebaseerd op een expertschatting en optioneel een functiepuntentelling. 

3. Zowel de afdeling Relatiemanagement als de afdeling ISR reviewen het projectvoorstel. ISR gebruikt hiervoor de onderstaande checklist. 

4. De relatiemanager en de beoogd projectleider en/of software delivery manager nemen het projectvoorstel mondeling door met de opdrachtgever.

Een projectvoorstel bevat ten minste de volgende onderdelen:

* een beknopte en heldere omschrijving van het doel van het project: welk probleem van de opdrachtgever lost het project op;
* een beschrijving van het beoogde resultaat van het project; 
* een beschrijving van de deliverables van het project;
* een beschrijving van de aanpak van het project;
* een beschrijving van de planning van het project, inclusief doorlooptijd, aantal sprints, lengte van sprints, eventuele voorbereidingstijd, sprint 0, overdrachtsfase, en nazorg;
* een beschrijving van het team/de teams en de rollen in het team, door welke organisatie deze rollen worden ingevuld, hoeveel tijd dat kost en welke eisen aan competenties en/of ervaring worden gesteld;
* een beschrijving van het projectmanagement en de governance op het project, inclusief opdrachtgever (organisatie, naam en functie) en product owner (organisatie, naam en functie) en overzicht rapportages;
* een beschrijving van het kwaliteitsmanagement op het project;
* een beschrijving van het risicomanagement op het project;
* een schatting van de kosten van het project;
* een beschrijving van de randvoorwaarden en aannames die onder het plan liggen;
* een beschrijving van de belangrijkste risico's voor het projectresultaat;
* een beschrijving van relaties en/of afhankelijkheden met andere projecten door ICTU voor deze opdrachtgever, dan wel voor andere opdrachtgevers, dan wel andere projecten bij de opdrachtgever die niet door ICTU worden uitgevoerd;
* een beschrijving van de belanghebbenden en hun belangen bij het project. Mogelijke belanghebbenden zijn bijvoorbeeld eindgebruikers, burgers, afdelingen bij de opdrachtgever, ketenpartners, en beheerorganisaties;
* relevante referenties;
* een distributielijst;
* een versienummer, datum, auteur, status;
* een algemene beschrijving van ICTU.

In het geval van een voorstel voor een voorfase, zijn de volgende aanvullende onderdelen opgenomen: 

* hoe, door wie, en wanneer wordt besloten over het vervolg op de voorfase,
* of er mensen beschikbaar worden gehouden, en, zo ja, hoe lang, tussen voorfase en eventuele realisatiefase.

In het geval van een voorstel voor een realisatiefase, zijn de volgende aanvullende onderdelen opgenomen:

* een releaseplanning;
* de data waarop de software voor het eerst naar een acceptatieomgeving wordt opgeleverd en het moment dat de software voor het eerst in productie gaat.

### Rationale

Om de Kwaliteitsaanpak succesvol in te zetten, is ondersteuning van het project nodig. Het vooraf toetsen of deze ondersteuning in de juiste mate beschikbaar is, voorkomt dat projecten niet of niet goed volgens de Kwaliteitsaanpak kunnen werken.
