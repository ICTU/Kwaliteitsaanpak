## Relatie met NEN NPR 5326

De Nederlandse Praktijkrichtlijn "Risicobeheersing bij ontwikkeling en onderhoud van maatwerksoftware" (NPR 5326) beschrijft beheersmaatregelen voor een deel van de risico’s die inherent zijn aan softwareontwikkeling op maat. Onderstaande tabel laat de relatie zien tussen de risicobeheersmaatregelen uit de NPR 5326 en de maatregelen uit deze Kwaliteitsaanpak.

| NPR 5326 risicobeheersmaatregel | Maatregelen Kwaliteitsaanpak | Toelichting |
|:-----|:------------|:-----------|
| Maatregel 01: Belanghebbenden identificeren en betrekken | [$M14$](#m14) | Voorafgaand aan en tijdens de voorfase identificeert en betrekt ICTU de belanghebbenden |
| Maatregel 02: Belangrijke niet-functionele eisen identificeren | [$M01$](#m01) | De niet-functionele eisen zijn een van de uitkomsten van de voorfase |
| Maatregel 03: Belangrijke functionele eisen identificeren | [$M01$](#m01) | De functionele eisen zijn een van de uitkomsten van de voorfase |
| Maatregel 04: Productdecompositie in incrementeel opleverbare delen met business-waarde | [$M01$](#m01) | De product backlog is een van de uitkomsten van de voorfase |
| Maatregel 05: Technische schuld identificeren, inzichtelijk maken en planmatig oplossen | [$M08$](#m08) | |
| Maatregel 06: Oplossingsrichtingen verkennen | [$M01$](#m01) | Tijdens de voorfase worden oplossingsrichtingen verkend, bijvoorbeeld met behulp van een prototype |
| Maatregel 07: Incrementele oplevering van het product | [$M05$](#m05) | ICTU hanteert een iteratief en incrementeel ontwikkelproces |
| Maatregel 08: Iteratieve ontwikkelaanpak | [$M05$](#m05) | ICTU hanteert een iteratief en incrementeel ontwikkelproces |
| Maatregel 09: Geautomatiseerde ontwikkelpijplijn inrichten | [$M07$](#m07) | |
| Maatregel 10: Voortdurend voldoen aan de eisen met regressietests | [$M04$](#m04) | |
| Maatregel 11: Voortgangsbewaking met burndown charts | [$M10$](#m10) | Projecten bespreken de voortgang in het wekelijks projectoverleg aan de hand van backlog informatie uit het backlog management systeem |
| Maatregel 12: Een officiële producteigenaar met mandaat | [$M05$](#m05) | ICTU hanteert Scrum, inclusief de rol van de product owner |
| Maatregel 13: Toepassen van een kwaliteitgedreven ontwikkelmethode | | De Kwaliteitsaanpak schrijft geen ontwikkelmethode voor aan de projecten; de borging van kwaliteitsnormen zal echter wel invloed hebben op de gevolgde ontwikkelmethode |
| Maatregel 14: Archivering | [$M27$](#m27) | |
| Maatregel 15: Deugdelijke overdracht | | De Kwaliteitsaanpak bevat geen maatregelen specifiek gericht op overdracht |
| Maatregel 16: Teams met specialistische kennis en hulpmiddelen ondersteunen | [$M18$](#m18), [$M19$](#m19) | |
| Maatregel 17: Continu risicomanagement | [$M02$](#m02), [$M10$](#m10), [$M30$](#m30) | Projecten voldoen continu aan de kwaliteitsnormen, identificeren en mitigeren projectspecifieke risico's en bespreken de risico's in het wekelijkse projectoverleg |
