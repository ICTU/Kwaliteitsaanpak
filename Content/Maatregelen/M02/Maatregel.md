## M02: Het project zorgt dat het product continu aan de kwaliteitsnormen voldoet

#include "Content/Maatregelen/M02/Definitie.md"

Tijdens de voorfase wordt het voldoen aan de kwaliteitsnormen met behulp van reviews gecontroleerd. Als onderdeel van het op te stellen kwaliteitsplan wordt tijdens de voorfase bepaald hoe het project de kwaliteit tijdens realisatie gaat controleren; voor producten die niet geautomatiseerd kunnen worden gecontroleerd, beschrijft het kwaliteitsplan een alternatieve aanpak. Als bijvoorbeeld door de gekozen technologie geen ondersteuning van het kwaliteitssysteem mogelijk is, kunnen periodieke, handmatige controles als alternatief ingezet worden.

Tijdens de realisatiefase wordt de kwaliteit diverse malen per uur gemeten door een geautomatiseerd kwaliteitssysteem, genaamd Quality-time (de nieuwe versie) of HQ (de oude versie). Het projectteam kijkt dagelijks of er afwijkingen van de normen zijn en onderneemt actie, indien nodig. Ook de kwaliteitsmanager signaleert afwijkingen en meldt deze bij het team.

Kwaliteitseigenschappen van de software die niet (volledig) geautomatiseerd kunnen worden gemeten, worden tijdens de realisatiefase periodiek handmatig geÃ«valueerd. Minimaal betreft dit de beveiliging van de software, zie {{M26}}. Voor kwaliteitsaspecten als toegankelijkheid en gebruikskwaliteit organiseert het projectteam handmatige testen en/of evaluaties in een vorm en met een frequentie die aansluit bij de aard van de applicatie en de door de opdrachtgever gestelde eisen. De kwaliteitsmanager houdt in het kwaliteitssysteem bij wanneer de laatste test of evaluatie is uitgevoerd en wanneer het tijd is voor de volgende.

Documenten, die onderdeel uitmaken van het op te leveren projectresultaat, zijn zo veel mogelijk geactualiseerd; eventuele achterstand wordt planmatig weggewerkt. De kwaliteitscontrole van documenten gebeurt op basis van reviews. De auteur van een document en de software delivery manager zorgen dat de juiste reviewers benoemd zijn; hiertoe behoort in ieder geval de kwaliteitsmanager. De auteur van het document zorgt voor een correct versiebeheer van het document. De auteur koppelt aan de reviewers terug of en hoe het ontvangen commentaar is verwerkt in de volgende versie van het betreffende document.

Indien de kwaliteitsdoelstellingen langdurig of niet tijdig worden behaald, heeft de kwaliteitsmanager de volgende escalatielijn:

1. De kwaliteitsmanager bespreekt de situatie met de software delivery manager.
2. Indien dat niet tot resultaat leidt, escaleert de kwaliteitsmanager de situatie naar de projectleider.

De specifieke kwaliteitsnormen voor producten zijn in deze versie van de Kwaliteitsaanpak niet opgenomen.

### Rationale

Het zo snel mogelijk en continu voldoen aan de kwaliteitsnormen beperkt toekomstige hersteltijd. Het dwingt tevens een systematische kwaliteitscontrole af.

### Referenties

Zie ook:

* {{M08}}
* {{M14}}
* {{M26}}
