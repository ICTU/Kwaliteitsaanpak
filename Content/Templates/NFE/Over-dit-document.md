## Over dit document

Dit document beschrijft de niet-functionele eisen aan {het product}. Basis voor de niet-functionele eisen zijn de kwaliteitsattributen zoals gedefinieerd in de standaard NEN-ISO/IEC 25010:2023. De 2023 versie van de standaard is nog niet in het Nederlands vertaald en daarom gebruikt dit document de engelstalige terminologie. De standaard bevat een "product quality model" dat productkwaliteit in negen hoofdeigenschappen onderverdeelt: functional suitability, performance efficiency, compatibility, interaction capability, reliability, security, maintainability, flexibility en safety.

Deze hoofdeigenschappen zijn nog te globaal en te abstract om de gewenste kenmerken van een softwareproduct hanteerbaar, realiseerbaar en testbaar te maken; een hoofdeigenschap wordt dan ook weer onderverdeeld in eigenschappen. Deze eigenschappen vormen de basis voor de niet-functionele eisen.

De opzet, formulering en inhoud van de niet-functionele eisen voldoen aan algemeen erkende kwaliteitskenmerken: een eis gaat over één onderwerp en is toe te wijzen aan één partij. Daarnaast is de eis compleet, consistent met andere eisen, herleidbaar naar organisatie-eisen, van erkend belang voor de organisatie, actueel, ondubbelzinnig en verifieerbaar. De belangrijke niet-functionele eisen zijn identificeerbaar tot een zodanig niveau dat het mogelijk is:

1. de realisatiefase te begroten met voldoende zekerheid over de benodigde expertise, doorlooptijd en kosten, en
1. op controleerbare wijze te verwerken in software-architectuurdocument (SAD), product backlog en testplannen.

Dit document is als volgt tot stand gekomen:

* De volgende belanghebbenden zijn betrokken bij het opstellen van de eisen door middel van een {workshop} op {datum}: {belanghebbenden}.
* De niet-functionele eisen zijn ontleend aan bestaande documenten: zie paragraaf 2.4.
